🍁

Sho.ala-e-gul meiñ jo shajar mit jaate haiñ,
basant fir kahañ unki shākhoñ par aate hain.

Aarzu thi ki tujhe bad-ahad-o-bevafa kah duñ,
Lekin kab mehboob kiske zālim kahlaate haiñ.

Sab anokhe kirdaar haiñ meri kahani meiñ,
Har roz gale milakar anjaan ho jaate haiñ.

Wo sar-e-bazm meiñ meri zaat puchhate haiñ,
Jo sang mere jeene-marne ki kasmeiñ khaate haiñ.

Teri khāmoshi nigal legi mera sukoon ek din,
Apni anaa meiñ hum dono ghutate jaate haiñ.

Zard ānkhoñ meiñ fer diye haiñ furqat ke din,
Suna hai tere shehar me sab pyāse aate haiñ.

Haisiyat na puch bas aazmaa kar dekh,
Jugnuoñ sang hum aaj bhi andhere ho jaate haiñ.

Khushbuoñ mein zinda the jo mausam do-chaar,
Bhañvaroñ ko ab sab ek se nazar aate haiñ.

Ab kaun pade es duniyā ke jhamele meiñ,
Ek din sab khuda ke nām par khudgarz ho jaate haiñ.

Tasvīr aaj bhi sahej kar rakhi hai teri,
Wo ishq me hum ko hum bahut  yaad aate haiñ.

©️ extreme.case
