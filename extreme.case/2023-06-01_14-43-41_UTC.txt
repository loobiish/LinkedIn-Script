Murjhā.e phuul ko guldān meiñ sajātā kaun hai?
Bahak kar kisi par phir hosh meiñ aatā kaun hai?

Ayaadat ko aaya har shaqs haal ki dua padhe,
Haal-e-dil ko marham kya hai ye bataata kaun hai?

Bik ga.ī arsa-e-hastī bas kuch ghadi-e-intazār meiñ,
Bāzār-e-zindagi meiñ sahi dām lagātā kaun hai?

Kahaani shuru hoti hai uss husn-e-bemisaal k honthoñ pe,
Ulfat mein gir jaaney ko, ek muskurahat bhar se aagey jaata kaun hai?

Wo har roz ek saaGar meiñ khud ko sara bharta hai,
Magar aitbār meiñ bikhare ko fir uthātā kaun hai?

Kuch farishtey aaj bhi pukaartey hai usse saagar kinaarey se,
Doob kar tootey huye ko paani k siwaaye nazar 
Aata kaun hai?

Fareb meiñ panapkar khilī hui haiñ muskurāhateiñ,
Iss jhūthe zamāne meiñ sach apnaatā kaun hai?

Kisi k sunn ney ki justaju se bezaar ho kar wo kehne bhar se mukar utha,
Jo ik dafaa an-suni ho jaaye, toh dil ki baat dohraata kaun hai?

Ishq meiñ haar kar sab thaharane sa laga hai,
Magar nafarat ki dauD meiñ haar jātā kaun hai?

Besho-kam bhi naa roya wo furkat ka fainsla sunaa kar,
Phaansi ka fainsla sunn kar bhi bina roye Qazi ki adalat se jaata kaun hai?

Nahiñ karni ab koi shikayat, thaki hui haiñ hasarateiñ,
Rūth kar jāne wale ko bhala manātā kaun hai!

Laa'ilm rahengi ab meri hikaayatein bhi usske zikr se,
Dervish sa ho kar shaitaan ki madah-sarayi mein nazmeiñ banaata kaun hai?

Khidmat kareiñ uskī ya khudgarz ho fanā ho ja.eñ,
Ek dafā sar jhukākar phir kāfir ho jātā kaun hai!

Sachh much hi kushaada kar liya hoga dil ko ussne,
Warna Aastaa.n tak masaafat kar k wapus laut jaata kaun hai?

Kaise de sauGaate.n jab sitam apnī anaa ka ho,
Faqat gadāgaroñ se jahañ meiñ dil lagātā kaun hai?

Rā.egāñ hai Hasb-e-maa'muul ussey bhulaa deney ki koshish kya?
Saari nazm mein kisi ka tazkira-muzaakra kar k kisi ko bhool paata kaun hai?
~Sanchit Kalra x @extreme.case

Arsā-e-hastii~ lifetime
saaGar~ wine cup
Saugaat~ gift
Anaa~ ego
Gadāgar~ begger
Aayadat~ visiting the sick
Besho-kam~ Thoda-Bohot
Furkat~ Seperation
Qazi~ Judge
Laa'ilm~ Ignorant
Hikaayat~ Story
Madah-sarayi~ Praise
Kushaada~ Open
Aastaa.n~ Dehleez
Masaafat~ Safar
Rā.egāñ~ Vyarth
Hasb-e-maa'muul~ Dastoor k mutaabik/Har roz
Tazkira- zikr

#arhythmicdream #heartitout
